Semotus alkalmazások licencszerződése 
2019-es változat

Ez egy jogi megállapodás ("ez egy megállapodás") a Semotus alkalmazások fejlesztői ( ©Matyo95 ) és az felhasználó (licenc elfogadója, licencre jogosult) között.
Ezt a megállapodást Magyarország törvényei szabályozzák.

Az ©Matyo95 csak akkor engedélyezi a Semotus szoftverek használatát, ha az alábbiakban olvasható feltételeket elfogadj a felhasználó. A licenc nem tartalmazza a forráskódot, a futtatási környezetet és a dokumentációkat.A nyilvános dokumentációk a Semotus.hu weboldalon érhetőek el. További információkat a szoftverrel kapcsolatban, és annak forráskódját, a fejlesztőkkel felvett kapcsolat esetén kérheti a felhasználó. Azok kiadása a fejlesztőknek nem kötelessége. 

A SZOFTVER TELEPÍTÉSÉVEL, LETÖLTÉSÉVEL A FELHASZNÁLÓ AZT JELZI, HOGY A LICENC FELTÉTELEKET ELOLVASTA, ÉS MEGÉRTI EZT A MEGÁLLAPODÁST, VALAMINT BELEEGYEZIK ABBA, HOGY AZT MAGÁRA NÉZVE ÉRVÉNYESNEK ISMERI EL.

Ha ez a Megállapodás elfogadhatatlan a felhasználó számára, abban az esetben, azonnal meg kell semmisítenie minden, a birtokában lévő Semotus kisalkalmazást.

1. LICENC FELTÉTELEK

A felhasználó nem kizárólagos és átruházható licencet kap a Szoftver használatához.


A licenc elfogadójára vonatkozik, hogy a szoftvert nem fordíthatja vissza, szedheti szét, vagy változtathatja meg, a ©Matyo95 írásos belegyezése nélkül.

A licencre jogosult elfogadja, hogy az itt letöltött szoftver nem minden tekintetben tökéletes és lehetnek hiányosságai, hibái. 

Ezek miatt, a ©Matyo95 felé, semmilyen követelést nem tehet a Szoftverrel kapcsolatban. Azonban szívesen vesszük az építő jellegű észrevételeket, hibák, hiányosságok visszajelzését.

2. TERMÉK, MEGSZÜNTETÉS ÉS FELTÉTEL

(A) Ezen  megállapodás hatályát veszti, ha az alábbiak szerint megszűnik:

(B) A licenc tulajdonosa bármikor felmondhatja a jelen megállapodást azáltal, hogy megsemmisíti a birtokában lévő szoftvert.

(C) Ha a licenc tulajdonosa nem tartja be e megállapodás bármely feltételét, akkor ezen megállapodás értelmében nincsen további joga a Szoftver használatához.

(E) Felmondás esetén a felhasználónak nem lehet semmilyen követelése a ©Matyo95 felé. A szoftvert és annak másolatai véglegesen törölnie kell.

3. NINCS SZAVATOSSÁG

A Szoftvert a ©Matyo95 a licencre jogosultnak "AS IS" alapon engedélyezi. A licencre jogosult kizárólagos felelőssége a szoftver alkalmasságának meghatározása, és elfogadja a szoftver használatával kapcsolatos teljes felelősséget, és kockázatokat.

4. KARBANTARTÁS ÉS TÁMOGATÁS

A ©Matyo95 nem köteles karbantartást, vagy támogatást nyújtani a licencre jogosultnak, azonban amenyiben ezt a felhasználó kéri, a frissítésekről, hibajavításokról értesítést kap.

5. A FELELŐSSÉG KORLÁTOZÁSA

A ©Matyo95 semmilyen esetben nem vállal felelősséget, semmilyen kárért, beleértve, de nem kizárólagosan a veszteséget a bevétel kiesést, vagy az adatok elvesztését, amelyeket közvetlenül vagy közvetve a szoftver használatával kapcsolatba hozható cselekmények, vagy események bekövetkezése váltott ki. 

6. SZERZŐDÉSI FELTÉTEL

A Szoftvert a licencre jogosult nem terjesztheti, anyagi ellenszolgáltatásért cserébe, valamint nem adhatja át, arra jogosulatlan személynek, szerveztetnek. Amennyiben ezt megteszi a licencszerződése azonnali hatállyal felbontottnak tekintendő.   

7. A LICENC MEGSZERZÉSÉT KIZÁRÓ OKOK, EGYÉB SZABÁLYOZÁS

(A) A Szoftver nem áll rendelkezésre azok számára, akik a törvények által, annak használatától el vannak tíltva.
(B) A ©Matyo95 nem adja a jóváhagyását, ahhoz, hogy a szoftvert törvénytelen tevékenységek álcázására, azok előkészítésére használják fel.
(C) A ©Matyo95 nem adja a jóváhagyását a licencnek, politikai tevékenységekkel, összefüggésben történő használatához.
(D) A ©Matyo95 nem adja a jóváhagyását a licencnek katonai tevékenységekkel, összefüggésben történő felhasználására.


A C és a D pontban meghatározott esetekben használható licenc, díj köteles, és külön szerződésben szabályozott. Amennyiben ön ilyen célból kívánja a programokat használni, vegye fel a kapcsolatot a fejlesztőkkel.

8. A MARKER BEJELENTÉSE

A ©Matyo95 kijelenti, hogy nem helyez el markert a licencre jogosultak eszközén.

9. A LICENC ÉRVÉNYESSÉGI IDEJE

Jelen licenc érvényessége 1 hónapra szól. Amennyiben a semotus.hu weboldalon a licenc feltételek, ez idő eltelte után nem módosultak, akkor az további 1 hónappal meghosszabbodik. Ha a licencfeltételek módosultak, abban az esetben ez a licenc érvényét veszti és a program további használatát az új licencfeltételek szabályozzák.

      
